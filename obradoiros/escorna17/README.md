# Obradoiro de Escornabot

![Cartel](https://raw.githubusercontent.com/RecunchoMaker/recunchomaker.github.io/master/obradoiros/escorna17/CartazEscornabot.jpg)

O __venres 27 de outubro de 2017 ás 17:00h__, no [Centro Socio-Cultural de Caramoniña (en Santiago de Compostela)](http://www.openstreetmap.org/way/401315389#map=18/42.88427/-8.53834),
realizaremos, de balde para os inscritos, un obradoiro de montaxe do robot educativo Escornabot. A duración aproximada do 
obradoiro é de 3 horas.

O obxectivo é coñecer o ensamblaxe dos compoñentes do Escornabot e aprender a cargar o programa _firmware_
para configurar o seu funcionamento e telo actualizado na última versión. A maiores, explicaremos algunhas actividades
que se poden desenvolver nas aulas coa axuda de taboleiros de xogo.

[Escornabot](http://escornabot.com/web/gl/what) é un proxecto de Hardware e Software Libre nado en Galicia e desenvolvido
principalmente por xente galega inda que xa hai Escornabots por todo o mundo gracias a que calquera pode facelo na súa casa 
([DiY](https://gl.wikipedia.org/wiki/Do_it_yourself)). Ten todas as súas fontes abertas 
e consiste nun conxunto de pezas impresas, uns compoñentes electrónicos e un programa que se carga
no seu microcontrolador Arduino.

Requisitos para participar no obradoiro:
- Ser maior de idade e recibir confirmación de inscripción (as prazas son limitadas).

Para a inscripción, envía un email a ``info@recunchomaker.org`` co título 'Obradoiro Escornabot'. Terán preferencia os mestres 
de primaria que poidan dar aplicación na súa escola ao Escornabot que se entrega co obradoiro (indica cal é o teu centro de 
ensinanza no email).

Esta actividade forma parte das actividades que a asociación Recuncho Maker realiza no marco do convenio de colaboración asinado 
coa Axencia para a Modernización Tecnolóxica de Galicia (AMTEGA), e incluidas no Plan de Acción de Software Libre 2017 da 
Xunta de Galicia.

