# Obradoiro de Arduino 1.01

![Cartel](https://raw.githubusercontent.com/RecunchoMaker/recunchomaker.github.io/master/obradoiros/arduino17/CartazArduino-web.jpg)

O __sábado 28 de outubro ás 11:00 da mañá__, no [Centro Socio-Cultural de Caramoniña (en Santiago de Compostela)](http://www.openstreetmap.org/way/401315389#map=18/42.88427/-8.53834), 
realizaremos, de balde para os inscritos, un obradoiro para coñecer o Hardware e Software Libre con [Arduino](https://vimeo.com/18390711). A 
duración aproximada do obradoiro é de 3 horas.

O obxectivo é iniciarse dun xeito práctico no mundo da electrónica e programación con Arduino. Imos partir de cero con Arduino e 
faremos unha sesión práctica para aprender que son as entradas e saídas do Arduino con exemplos onde terás que facer as
conexións físicas e cargar os programas no microcontrolador. 

Á vez, aprenderemos algúns conceptos e compoñentes básicos da electrónica, faremos circuitos básicos para controlar
LEDs e detectar pulsación de botóns. Usaremos resistencias variables e saídas de onda para controlar a saída a distintas voltaxes.

Requisitos para participar no obradoiro:
- Ser maior de idade e recibir confirmación de inscripción (as prazas son limitadas).
- Traer ordenador portatil co IDE de Arduino instalado ([descarga aquí](https://www.arduino.cc/en/Main/Software)).

Para a inscripción, envía un email a ``info@recunchomaker.org`` co título 'Obradoiro Arduino'.

Esta actividade forma parte das actividades que a asociación Recuncho Maker realiza no marco do convenio de colaboración asinado 
coa Axencia para a Modernización Tecnolóxica de Galicia (AMTEGA), e incluidas no Plan de Acción de Software Libre 2017 da 
Xunta de Galicia.

